سلام بچه های عزیز
خواستم یک سری چیزها رو بهتون بگم:

اول این که نمره های کوئیز اول توی فایل اکسل ضمیمه شده اومده؛ بازهم لازم میدونم که در پاسخ به نگرانی هاتون در مورد نمره ی کوئیز بگم که «لطفا بیشتر روی فرآیند یادگیری متمرکز باشین، نمره های از دست رفته قابلیت جبران دارند.»

دوم این که:
اگر یادتون باشه توی جلسه اول یک سوالی بود که جوابی که بدست می آوردیم با جوابی که از قبل یادداشت کرده بودم، همخوانی نداشت؛ هرچند سوال ساده ای بود ولی علت ناهمخوانی اشتباه نوشتن یکی از اندیس های تابع موج بود. در زیر می‌تونید به طور کامل این سوال خیلی ساده رو ببینید.

سوم این که:
توی کلاس توضیح دادم که اون کاری که شما در جمع تکانه زاویه ای انجام میدید، اسم ریاضی داره و اسمش «تجزیه نمایش های گروه دوران به نمایش های کاهش ناپذیر» هستش.
اگر در آینده درس های پیشرفته تر بگیرید با اهمیت نمایش های و نمایش گروه های مختلف  به عنوان ذره بهتون معرفی میشن. (اینجا گروه
SU(2) 
برامون مهم بود
ولی در درسهای دیگر نمایش های گروه لورنتز، پوانکاره و گروه های دیگه رو هم خواهید دید.)
به نظرم خیلی مفیده که کمی با چارچوب های نظریه گروهی کوانتوم هم آشنا بشید، برای فهمیدن این ارتباط درسنامه ی دکتر کریمی پور بهترین گزینه هستش.
http://physics.sharif.edu/~vahid/teaching/QuantumMechanics/New%20Lectures/QM-13-Addition%20of%20Angular%20Momenta.pdf
می تونید از صفحه ۹ و بخش ۴ این درسنامه شروع کنید و اگر براتون سخته درکش از اول این درسنامه آغاز کنید.
اگر هم با نظریه گروه و جبرها دوست دارید آشنا بشید بازهم درسنامه های دکتر کریمی پور که روی وبسایتشون هستن خیلی جامع و مفیده.





چهارم این که:
یکی ازم پرسیده بود که از لحاظ فیزیکی برای چی تابع موج که در معادله شرودینگر صدق میکنه، باید پیوسته باشه؟
از یکی از دوستانم پرسیدم و ایشون که از بنده آگاه تر هستن پاسخ دادن:

"
والا پیوسته بودنش به عنوان یک حقیقت ریاضی از معادله‌ی شرودینگر میاد چون در بدترین حالتِ پتانسیل بدرفتار که دلتای دیراک باشه هم فوقش مشتق تابع موج ناپیوسته می‌شه (بحث پاراگراف آخر بخش 5.1 شانکار رو بنگر).
اما این‌که چرا «باید» پیوسته باشه راستش دلیلی به جز همون خوش‌تعریف بودنِ تعبیر فیزیکی چگالی احتمال نمی‌بینم. 

"

ممکنه بپرسید اگر بشه که پتانسیل دلتای دیراک در آزمایشگاه ساخت چی؟

"
اصلا نباید اینطوری بشه فکر کرد. خود پتانسیل دلتای دیراک رو هم نمی‌شه دقیقا ساخت :) اصلا ما توانایی تفکیک بینهایت بین نقاط فضا نداریم که دقیقا بشه هر کدوم از اینا رو ساخت. تقریبا تمام این مسائل ایده‌آل‌سازی‌های ریاضی هستن. 

ولی حالا اگه ما چیزی بسازیم و «نسبت به ابعادِ آزمایشگاهی» بینهایت و اینا محسوب بشه خب ممکنه باز «نسبت به ابعاد آزمایشگاه» و دقت تفکیک‌مون در coarse-grain کردن، توابع موج ناپیوسته دربیاریم که خب اشکالی نداره این‌جا دیگه. به هر حال با توجه به دقت تفکیک تابع چگالی احتمال داره ناپویسته می‌شه و تناقض فیزیکی نداره. تابع چگالی احتمال ریزمقیاس می‌تونه خوش‌تعریف باقی بمونه دیگه.
"


پنجم این که:

در مورد حقیقی شدن ضرایب کلبش گوردون که در کلاس حرف زدیم.
ضرایب کلبش گوردون رو ما ابتدا در جزوه فرض کردیم که حقیقی هستن و بعدا دیدیم که این فرض هیچ تناقضی نداره.
اما من سر کلاس به اشتباه گفتم که ضرایبش میتونه مختلط هم باشه و حتی این تفسیر آزمایشگاهی داره.
حالا اشتباهم رو اصلاح می کنم، این که گروه دوران ها فقط نمایش حقیقی داره و هیچ نمایش معادل با شبه-حقیقی یا مختلط نداره، عمیقا به این بستگی داره که گروه دوران ها خودش فشرده است.
(
توجه کنید که گروه دوران ها رو ما اول 
SO(3)
در نظر گرفتیم ولی بعدا دیدیم که در سطح جبر با 
SU(2) 
معادله و نمایش های همین 
SU(2) 
رو بدست آوردیم.
)
اما برای گروه های دیگه که فشرده نیستن، لزوما نمایش های حقیقی نیستن.
دلیل فیزیکی برای این که ضرایب تبدیل کلبش گوردون بایستی حقیقی باشند هم من بلد نیستم ... چون شما می تونید با یک 
overall phase
توی سکتورهای مختلف، طوری بسط ها رو اصلاح کنید که همچنان عمود بمونن و این کمی برای من عجیبه.
برای بحث در مورد این سوال به این لینک نگاهی بندازید:
https://physics.stackexchange.com/questions/276946/why-can-the-clebsch-gordan-coefficients-always-be-chosen-real

ششم این که:
شنبه هم که کلاس نخواهیم داشت، من مطالبی رو که شنبه میخواستم بگم سرفصل شون رو براتون اینجا میگم، شما می تونید توی عید درموردشون فکر کنید که البته چیزهای دشواری هم نیستن و برای گرم شدن دستان شما بسیار مفیدند.

جمع دو ذره با تکانه زاویه ای ۱ و ۱ و این که چطور سکتور های 
j=1,j=0 
رو بدست می آوریم.

توی جزوه تون یک کمی در مورد «عدم امکان تکثیر حالت کوانتومی» صحبت شده بود، به عنوان یک تمرین می تونین نشون بدین که هیچ عملگر یکانی ای نیست که این کارو برای شما انجام بده. (راهنمایی: یک عملگر یکانی خطی در نظر بگیرید که این کار رو بکنه، بعد نشون بدید که کپی کردن حالت یا با یکانی بودن یا با خطی بودن در تناقضه.)

جمع تکانه زاویه ای دلخواه 
l 
با اسپین هم یک مسئله ی ساده و خیلی مهمه. در آینده خیلی با جمع این دو در آزمایشگاه برخورد خواهید کرد و احتمالا جزئیاتش رو سر کلاس براتون انجام ندادند.

اگر سوالی باشه من همینجا در خدمتتون هستم.
عیدتون هم مبارک باشه.



















